\section{Vstavané systémy a mikrokontroléry}
\noindent \par
Pojmom vstavaný systém označujeme spojenie počítačového hardvéru a softvéru, ktorý je navrhnutý tak, aby vykonával vyhradenú aktivitu. Tá môže byť súčasťou komplexného systému, avšak môže fungovať aj samostatne. Jadrom vstaveného systému
je integrovaný obvod určený na vykonávanie výpočtov pre operácie v reálnom čase \cite{WhatEmbeddedSystem}. \par
Mikrokontrolér je procesor, ktorý je vybavený pamäťou, časovačmi, radičom prerušení, \acrshort{I/O} pinmi a rôznymi ďalšími periférnymi
zariadeniami. Vďaka tomu dokáže fungovať samostatne a vykonávať rôzne úlohy. Mikrokontroléry tiež obsahujú bitové operácie, ktoré nám umožňujú zmeniť jeden bit v rámci bajtu bez toho, aby sme sa dotkli ostatných bitov. \par
Všetky prvky mikrokontroléra sú integrované na jednom čipe, čím sa šetrí miesto.
To vedie k nižším nákladom a kratšej dobe vývoja. Tým sa šetrí čas a aj peniaze čo je hlavný
dôvod existencie a popularity rôznych mikrokontrolérov. Medzi ďalšie výhody patrí nižšia spotreba energie,
jednoduchosť modernizácie komponentov mikrokontroléra a vyššia spoľahlivosť
celého systému. Tieto výhody patria medzi dôležité aspekty vstavaných systémov. \cite{guntherIntroductionMicrocontrollers2007} \par
K nevýhodám môžeme zaradiť napríklad komplexnosť mikrokontrolérov v porovnaní s mikroprocesormi alebo ich limitovaný počet úloch vykonávaných simultánne \cite{ECSTUFF4UElectronicsEngineer}.
Medzi dôležité nevýhody patrí aj náchylnosť týchto zariadení na kybernetické útoky. Táto hrozba býva pri mikrokontroléroch často podceňovaná \cite{iotSecurityChallenges}.

\subsection{Typy mikrokontrolérov}
\noindent \par
V dnešnej dobe poznáme niekoľko typov mikrokontrolérov, ktoré sú základom mnohých vstavaných systémov. Medzi najznámejšie patria:
\begin{itemize}
    \item \acrshort{PIC} mikrokontrolér
    \item ARM mikrokontrolér
    \item \acrshort{AVR} mikrokontrolér
\end{itemize}

\subsubsection{PIC mikrokontrolér}
\noindent \par
PIC je rodina mikrokontrolérov vyrábaných technológiou mikročipov, pôvodne navrhnutou pre vývoj všobecných elektronických zariadení.
Názov PIC pôvodne označoval Peripheral Interface Controller a v súčasnosti je
rozšírený ako Programmable Intelligent Computer. Zariadenie PIC je známe pre
svoju nízku cenu, širokú dostupnosť a veľkú používateľskú základňu. \par

Z periférnych zariadení je tento mikrokontrolér vybavený:
\begin{itemize}
    \item Tromi časovačmi
    \item Dvomi takzvanými Capture/Compare/PWM modulmi
    \item 10 bitovým analógovo-digitálnym prevodníkom
    \item Synchrónnym sériovým portom s podporou \acrshort{I2C} master/slave komunikácie
    \item 8 bitovým paralelným slave portom
\end{itemize}

Medzi výhody PIC patrí spoľahlivosť. Zároveň je aj veľmi rýchly vďaka použitiu architektúry RISC.
Spotreba energie je taktiež menšia ak ju porovnáme so spotrebou iných mikrokontrolérov. K nevýhodám môžeme zaradiť dĺžku programu.
Tá bude väčšia práve kvôli použitiu \acrshort{RISC} architektúry (35 inštrukcií) \cite{shidlingDifferentTypesMicrocontrollers2020}.

\subsubsection{ARM mikrokontrolér}
\noindent \par
Názov \acrshort{ARM} označuje Advanced RISC machine. ARM mikrokontrolér taktiež využíva architektúru procesora RISC. Procesor ARM patrí medzi jeden z najrozsiahlejších
a najviac licencovaných procesorov na svete. Prvýkrát bol vyvinutý v roku 1978 Cambridgskou univerzitou. Firma ARM v súčasnosti vyvíja ARM architektúru a
licencuje ju rôznym ďalším spoločnostiam, ktoré vyvíjajú svoje vlastné produkty.
Procesory ARM majú menší počet tranzistorov kvôli menšiemu počtu podporovaných inštrukcií. Vďaka tomu je ARM procesor menší ako rôzne iné modely, a preto sa nachádza v obrovskom množstve elektronických zariadení. Spojením procesora ARM
s \acrshort{RAM} a \acrshort{ROM} pamäťou a ďalšími periférnymi zariadeniami dostaneme ARM mikrokontrolér.\par

V porovnaní s inými procesormi sú lacné a zároveň majú menšiu energetickú spotrebu. Z toho vyplýva aj väčšia výdrž batérie.
Medzi nevýhody určite patrí to, že architektúra ARM nie je kompatibilná s architektúrou x86 \cite{shidlingDifferentTypesMicrocontrollers2020}. To môže spôsobovať ťažkosti s výkonom
v komplikovanejších aplikáciach. Ten je závislý od schopností programátorov, pričom pri použití ARM architekrúry si jeho dosiahnutie vyžaduje vysoko kvalifikovaných ľudí \cite{WhatARMProcessor2022}.

\subsubsection{AVR mikrokontrolér}
\noindent \par
AVR bol vyvinutý v roku 1996 spoločnosťou Atmel Corporation. Názov AVR je odvodený od mien vývojarov, ktorí na ňom pracovali.
Je to skratka od  Alf-Egil Bogen Vegan Wollan RISC mikrokontrolér.
Taktiež je známy aj pod názvom Advanced Virtual RISC. AVR mikrokontrolér je dostupný v troch kategóriách:
\begin{itemize}
    \item TinyAVR: Najmenší dostupný model. Je určený len pre jednoduché aplikácie.
    \item MegaAVR: Najpopulárnejší model AVR mikrokontrolérov. Má väčšie množstvo pamäte a viac zabudovaných periférnych zariadení. Je vhodný pre stredne náročné až zložité aplikácie.
    \item XmegaAVR: Je určený na komerčné použitie pre komplexné aplikácie, ktoré vyžadujú veľké množstvo pamäte a vysokú rýchlosť procesora.
\end{itemize}

AVR je jednou z prvých architektúr mikrokontrolérov, ktoré používajú zabudovanú flash pamäť, na rozdiel od jednorazovo programovateľnej pamäte ROM,  \acrshort{EPROM}  alebo  \acrshort{EEPROM}, ktoré v tom čase používali ostatné mikrokontroléry.
\par
Medzi hlavné výhody patrí cena, jednoduchosť používania a v neposlednom rade aj možnosť výberu rôznych typov na základe užívateľských požiadaviek \cite{shidlingDifferentTypesMicrocontrollers2020}. AVR je taktiež využívané platformou Arduino \cite{AVRVsArduinoWhich2017}.


\input{includes/interrupts}
\input{includes/timers}
