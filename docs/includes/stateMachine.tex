\section{Konečný stavový automat} \label{state-machine-theory}
\noindent Existuje množstvo spôsobov ako modelovať správanie sytémov. Jedným z
najstarších a najznámejších je modelovanie pomocou konečného stavového automatu.
Vďaka takejto abstrakcii môžeme o problémoch rozmýšľať ako o stavoch, ktoré nastali v určitom čase a charakterizujú ako sa systém správa.
Táto technika však nie je limitovaná len na modelovanie softvérových systémov. Využíva sa aj v iných oblastiach ako napríklad vo fyzike a biológii \cite{WaybackMachine2014}.
\par Častou úlohou vstavaných systémov je reagovanie na udalosti, ktoré nastali  na rôznych
periférnych zariadeniach. To, o akú reakciu pôjde záleží od dvoch faktorov. Prvým je typ
udalosti, ktorá nastala a druhým je kontext v akom udalosť nastala
(napríklad sekvencia minulých udalostí). Stavový automat robí obsluhu udalostí explicitne závislými od povahy udalosti a od kontextu (stavu) systému.
Stav veľmi efektívne zachytáva relevantné aspekty histórie systému.
Stav môže abstrahovať všetky možné (relevantné ale i irelevantné) sekvencie udalostí a zachytiť len tie podstatné \cite{samekStateMachinesEventDriven2016}.
\par Konečný stavový automat je výpočtový model, ktorý sa používa na simuláciu sekvenčnej logiky.
Poznáme dva typy konečných stavových strojov: deterministický konečný automat (DKA)  a nedeterministický stavový automat (NKA) \cite{FiniteStateMachines}.

\subsection{Deterministický konečný automat}
\noindent Deterministický konečný automat $\mathcal{M}$ je definovaný päticou ($\Sigma$ ,$\mathcal{Q}$ , $q_0$, $\mathcal{F}$, $\delta$), kde
\begin{itemize}
    \item $\Sigma$ je neprázdna a konečná vstupná abeceda $\mathcal{M}$
    \item $\mathcal{Q}$ je konečná množina stavov $\mathcal{M}$
    \item $q_0$ je počiatočný stav $\mathcal{M}$
    \item $\mathcal{F}$ $\subseteq$ $\mathcal{Q}$ je množina konečných stavov $\mathcal{M}$
    \item $\delta$ je prechodová funkcia  \begin{math}\delta : Q \times \Sigma \Rightarrow Q\end{math}
\end{itemize}

Automat musí definovať presne jednu prechodovú funkciu pre každý symbol v $\Sigma$ pre každý stav v $\mathcal{Q}$ \cite{FiniteStateMachines}.
DKA môže byť reprenzentovaný pomocou diagramu, ktorý vidíme na obrázku č.\ref{figure:dfa1}.

\newpage

\begin{figure}[!h]
    \centering
    \includegraphics[width=0.70\textwidth]{img/dfa.png}
    \caption{Príklad deterministického konečného stavového automatu}
    \label{figure:dfa1}
\end{figure}

Rovnaký DKA môže byť popísaný aj nasledovne:
Nech $\mathcal{M}$ je pätica ($\Sigma$ ,$\mathcal{Q}$ , $q_0$, $\mathcal{F}$, $\delta$) kde,

\begin{itemize}
    \item \begin{math} \Sigma = \{a, b ,c \}  \end{math}
    \item \begin{math} Q = \{S0, S1, S2 \}  \end{math}
    \item \begin{math} q_0 = \{S0 \}  \end{math}
    \item $\mathcal{F}$ \begin{math} = \{S2\}  \end{math}
\end{itemize}
a prechodová funkcia $\delta$ je daná tabuľkou číslo \ref{table:dfaPrechodovaFunckcia}:

\begin{table}[!htbp]
    \begin{center}
        \begin{tabular}{c c|c}
            $\mathcal{Q}$ & $\Sigma$ & $\Rightarrow$ $\mathcal{Q}$ \\ \hline
            S0            & a        & S1                          \\
            S0            & b        & S0                          \\
            S0            & c        & S0                          \\
            S1            & a        & S0                          \\
            S1            & b        & S1                          \\
            S1            & c        & S2                          \\
        \end{tabular}
        \caption{Prechodová funkcia automatu $\mathcal{M}$}
        \label{table:dfaPrechodovaFunckcia}
    \end{center}
\end{table}


\subsection{Nedeterministický konečný automat}
\noindent Podobne ako DKA aj NKA je reprenzentovaný ako  pätica ($\Sigma$ ,$\mathcal{Q}$ , $q_0$, $\mathcal{F}$, $\delta$) kde
\begin{itemize}
    \item $\Sigma$ je neprázdna a konečná vstupná abeceda $\mathcal{M}$
    \item $\mathcal{Q}$ je konečná množina stavov $\mathcal{M}$
    \item $q_0$ je počiatočný stav $\mathcal{M}$
    \item $\mathcal{F}$ $\subseteq$ $\mathcal{Q}$ je množina konečných stavov $\mathcal{M}$
    \item $\delta$ je prechodová funkcia  \begin{math}\delta : Q \times \Sigma \Rightarrow Q\end{math}
\end{itemize}

Narozdiel od DKA, NKA nevyžaduje definíciou prechodovej funkcie pre každý symbol
patriaci $\Sigma$. Zároveň v NKA môže byť definovaná viac ako jedna prechodová funkcia $\delta$ pre symbol z $\Sigma$.
Taktiež je možné použiť aj takzvané nulové prechody.
Tie sa označujú ako $\epsilon$ a dovoľujú prechod z jedného stavu do druhého bez potreby prečítania akéhokoľvek symbolu patriaceho $\Sigma$ \cite{FiniteStateMachines}.