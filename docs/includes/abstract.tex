
Práca sa zaoberá zefektívnením programovania na platforme Arduino Mega 2560 kombináciou udalosťami riadeného programovania a generovaním udalostí pomocou prerušení.
Na základe štúdia fungovania prerušení mikrokontroléra a teórie stavových automatov sme navrhli softvérovú knižnicu, ktorá kombinuje udalosťami riadené programovanie
s prerušovacím systémom mikrokontroléra.
Výsledkom práce je vyvinutá knižnica, ktorá programátorom umožňuje modelovať logiku programu pomocou stavových automatov. Ďalšou funkcionalitou knižnice je
jednoduchá konfigurácia prerušení mikrokontroléra a ich použitie na generovanie udalostí.
