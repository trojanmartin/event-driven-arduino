\section{Prerušenia}
\noindent Vo vstavaných systémoch prerušenie upozorní procesor na udalosť, ktorá nastala a je potrebné, aby jej procesor venoval pozornosť. Často ide o signály vygenerované perifériami procesora. Procesor na prerušenie zareaguje pozastavením vykonávania aktuálnej aktivity, uložením jej stavu a začatím vykonávania kódu na inej pamäťovej adrese. \par 
Táto adresa je definovaná v takzvanom \textit{vektore prerušení} (interrupt vector). \textit{Vektor prerušení} je konfiguravateľné alebo pevne dané miesto v pamäti, ktoré špecifikuje adresu, kde má procesor pokračovať vo vykonávaní kódu. Každé podporované prerušenie sa musí nachádzať v tomto vektore. Miesto v pamäti kam odkazuje vektor prerušení sa nazýva \textit{obsluha prerušenia}. V anglickej literatúre sa používa výraz \textit{interrupt service routine} \textit{(ISR)}, preto aj my budeme ďalej používať skratku  \textit{(ISR)}. Po vykonaní  \textit{(ISR)} sa procesor vráti k predtým vykonávanej aktivite. \par
\textit{Radič prerušení} je periférne zariadenie, ktoré spravuje prerušenia pre procesor. Niektoré architektúry procesorov majú integrovaný sofistikovaný radič prerušení, zatiaľ čo iné obsahujú iba základný ovládač, ktorý si vyžaduje ďalší externý radič prerušení. \par
Prerušenie je v stave \textit{čakania}, ak daná udalosť nastala a radič prerušení dané prerušenie zaregistroval, avšak ešte sa nezačalo vykonávanie ISR.  O \textit{zmeškanom prerušení} hovoríme, keď udalosť prerušenia nastala, ale radič prerušení sa o tom nedozvedel. Toto väčšinov nastáva v situácii, keď je prerušenie v stave čakania a udalosť nastane znova. \par
Prerušenie je \textit{zakázané}, keď je na hardvérovej úrovni zabránené spustenie prerušenia. Vo všeobecnosti, väčšina prerušení má svoj dedikovaný bit v hardvérových registroch, ktorý povoľuje, respektíve zakazuje vykonanie prerušenia. Na väčšine procesorov je taktiež možné vypnúť všetky prerušenia vynulovaním bitu, ktorý globálne zakazuje/povoluje prerušenia. Tento bit sa nazýva aj \textit{master interrupt enable bit}.\par 
Prerušenie nastane, keď sú splnené nasledujúce podmienky:
\begin{enumerate}
    \item Master interrupt enable bit je nastavený.
    \item Dedikovaný bit prerušenia je nastavený.
    \item Prerušenie je v stave čakania.
    \item Procesor sa nachádza v stave medzi vykonaním dvoch inštrukcií, alebo vykonáva inštrukciu, ktorú je možné prerušiť.
    \item Nenastalo žiadne prerušenie, ktoré splnilo podmienky 1-4 a má vyššiu prioritu.
  \end{enumerate} 
  \cite{regehrSafeStructuredUse2007} \par
Prerušenia je možné vnímať aj ako udalosti. Pri ich využívaní v programe je preto možné hovoriť o programovaní pomocou udalosťami riadenej paradigmy. Takýto program je možné označiť ako \begin{math}P=Task || ISR\end{math}, kde \begin{math}Task\end{math} je hlavný program pozostávajúci z jednej alebo viacerých úloh (vlákien) a  \begin{math}ISR\end{math} kde \begin{math}ISR=ISR_1||ISR_2||ISR_3||..||ISR_N\end{math} sú obsluhy prerušení.
Indexy daných \begin{math}ISR\end{math} predstavujú číslo prerušenia. Čím je číslo väčšie, tým menšiu prioritu dané prerušenie má \cite{wangAutomaticDetectionValidation2017}. \par Prerušenia sú väčšinovo využívané na indikovanie dvoch typov udalostí. Prvou je udalosť vykonaná používateľom, kde patrí napríklad stlačenie tlačidla. Druhou je prijatie dát zo špecifického zariadenia. Ako príklad môžeme uviesť UART protokol \cite{wangAutomaticDetectionValidation2017}.